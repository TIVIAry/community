# Community

Keräämme tänne TIVIA ry:n mastodon-palvelimen käyttöön ja moderointiin liittyvät tiedot. 

## Palvelimen säännöt

TIVIA ry on Suomen johtava tieto- ja viestintätekniikan alan liitto, joka tarjoaa osaamista ja verkostoja digitaalisemman Suomen parhaaksi.

Työstämme sääntöjämme tälle palvelimelle, aloitetaan näistä: 

1. Käytetään nimiä, joilla meitä puhutellaan.
Ihan omalla koko nimellään on hyvä olla Tivia-yhteisössä. Jos sinut tunnetaan lempinimellä, oma nimi ei täällä tarkoita henkilöllisyystodistuksen tarkastelua. Yhdistykset, hankkeet ja yritykset kulkevat myös omilla nimillään. Ei esiinnytä toisina, vaan itsenämme. 

2. Asiallinen keskustelu monipuolisista aiheista on sallittua. 
Muistetaan huomioida toiset ja kohdataan asiallisesti myös aiheissa, joista eri mieltä. Aina voi ohittaa viestin reagoimatta, tai laittamalla moderaattoreille pohdintaan. Käyttäydytään asiallisesti, moderoidaan tarvittaessa. 
Kuunnellaan, jos joku pyytää lopettamaan viestittelyn. Ei levitetä väärää tietoa jos suinkin voidaan välttää. 

3. Ei häirintää, vihapuhetta eikä syrjintää. 
Mainittakoon erikseen että rasismi, seksismi, transfobia eivät kuulu tälle palvelimelle. Haluamme rakentaa tilaa monimuotoisuudelle. Rakenteelliset vähemmistöryhmiin liittyvät moderointitilanteet hoidetaan periaatteella että aliedustetun ryhmän turvallisuus menee yli yleisen mukavuuden tunteen. Kaikkia kohdellaan reilusti. 

4. Ei laittomia asioita, painottaen Suomen lakia.
Suomen lakeja rikkova sisältö on kielletty ja johtaa tilin sulkemiseen sekä käyttäjän raportointiin poliisille. 

5. Käytetään sisältövaroitusmerkintöjä.
Mastodon antaa mahdollisuuden tiivistää varoituksen peittämään varsinaisen viestisi. Käytetään niitä, ja lisätään niitä pyydettäessä. Käytä sisältövaroitusmerkintöjä vähintään yleisesti triggeröiville aiheille. Jos olet epävarma, suosi teemasi tiivistämistä sisältövaroitukseksi. 

6. Ei toisten sisältöihin reagoivia automaatteja. 
Yhdistysten ja yritysten viestinnän ristiinjako eri palveluihin on ok. Omaa someaan voi automatisoida ja ajoittaa, mutta automaattinen sisältö bottien avulla reagoimaan toisten viesteihin ei ole. Pidetään viestit lukemisen arvoisina. 

7. Kohtuullinen mainostaminen on sallittua.
Palvelimelle ovat tervetulleita yritykset ja yhteisöt sekä yksityishenkilöt, joiden sisältö keskeisesti edistää tieto- ja viestintätekniikan osaamisen ja tietoyhteiskunnan asiaa. Ylläpito kannustaa tuottamaan sisältöjä, joilla on mainonnan lisäksi informaatio- ja keskusteluarvo. Palvelimen yhteisen feedin täyttäminen mainoksilla ei ole sallittua. 

8. Kielet suomi, ruotsi, englanti. 
Palvelimen käyttäjien seuratessa muilla palvelimilla olevia näemme enemmänkin kieliä federated-aikajanalla, mutta näillä sopii toimia paikallisella aikajanalla. 


Tämä on kuvaus palvelimen sisällöstä ja ohjeistus sen käytössäännöistä. Niiden on tarkoitus kertoa, miten tämän palvelimen sisältöä hallinnoidaan. Lopullinen tulkinta säännöistä on aina ylläpitäjillä. Ylläpitäjät voivat tarvittaessa milloin tahansa sulkea yksittäisen käyttäjän tilin, jos hän häiritsee jollain tapaa palvelua tai muita ihmisiä.

Ylläpitoon saa yhteyden [githubin tiketöintijärjestelmän kautta](https://github.com/TIVIAry/community/issues). Maininnat aikajanalla eivät ole pääasiallinen reitti. 

Tämä palvelimen moderointi on tarkastanut yleisen tietosuojaselosteen (privacy policy) ja toimii sen mukaisesti. Palvelimelta ei kerätä tietoja markkinointirekisteriin, mutta palvelimella voidaan jakaa markkinointisisältöjä. 

Tämän instanssin tekninen ylläpito on hankittu weingaertner-it.de:ltä. Toistaiseksi ainakin instanssi on pieni, pohdimme kasvua kiinnostuksen mukaan.
